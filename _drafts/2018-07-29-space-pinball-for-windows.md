---
layout: post
title: 'نوستالژی: Space Pinball for Windows'
img: posts/2018-07-29-space-pinball.png
date: 2018-07-29 19:14:00 +04:30
categories: [سرگرمی]
---

هرکسی  که از دوران Windows 98 و Windows 2000 با کامپیوتر آشنا شده باشد، قطعا زمانی را صرف انجام بازی Space Pinball کرده است. بازی‌ای که به عقیده بسیاری، محبوب ترین بازی پیشفرض در سیستم عامل ویندوز بود. به طوری که حتی محبوبیت Mine Sweeper  و Solitaireهم به پای این بازی نمیرسید. اما پشت پرده توسعه این بازی مشکلاتی است که در سالهای بعد و دوران پس از ویندوز XP منجر به حذف شدن کلی این بازی از سیستم عامل ویندوز شد.

عنوان کامل این بازی در واقع "3D Pinball - Space Cadet" میباشد، که برای اولین بار برای  «ماکروسافت پلاس»  که یک بسته ویژه به‌روز رسانی برای ویندوز ۹۵ بود عرضه شد. سپس در سالهای بعدی به طور پیشفرض بر روی سیستم عامل‌های Windows NT, Windows 98, Windows ME, Windows 2000 و نسخه ۳۲ بیت Windows XP عرضه شد. اما پس از آن و با عرضه شدن نسخه ۶۴ بیت ویندوز، کدهای توسعه داده شده از بازی مشکلات خود را نشان دادند که منجر به حذف بازی از سیستم عامل ویندوز برای همیشه شد.

البته برای همیشه خیلی هم درست نیست، زیرا در حال حاضر هم میتوانید نسخه تبدیل شده از این بازی را دانلود کنید و در عرض چند ثانیه آنرا اجرا کنید. که البته علاوه بر نوستالژی ای که مرور میشود، متوجه میشوید که بازی دقیقا همانی است که آخرین بار با آن مواجه شدید. البته ممکن است کمی حس کنید که بازی از چیزی که به خاطر می‌آورید کوچکتر است. که دلیل آن دقت تصویر بازی است که بر روی ۶۴۰×۴۸۰ قرار گرفته است. ( به یاد می‌آورید که در زمان عرضه این بازی دقت تصویر )۱۲۸۰×۱۰۲۴ یک دقت تصویر رویایی به حساب می‌آمد؟)

اما دلیل اصلی حذف این بازی را یکی از مهندسین ماکروسافت به نام «ریموند چن» در سال ۲۰۱۲ از طریق یکی از پست‌های وبلاگ [MSDN](https://blogs.msdn.microsoft.com/oldnewthing/20121218-00/?p=5803/) توضیح داد: 

بر خلاف اون چیزی که همه فکر میکردن دلیل حذف این بازی مشکلات حقوقی و حق مالکیت نبود.

نسخه ۶۴ بیت این بازی یک مشکل خیلی بد و مسخره داشت که باعث میشد توپ مثل یک روح از بقیه اجسام داخل بازی عبور کنه. در واقع وقتی بازی رو شروع میکردید، توپ به پرتاب کننده اول بازی تحویل داده میشد و بعد از اون به آرامی شروع به رد شدن از اجسام و رفتن به پایین صفحه میکرد. سپس به پایین صفحه میرفت و شما بازنده میشدید.

دو نفر از ما سعی کردیم که مشکل بازی رو برطرف کنیم، ولی با توجه به اینکه این بازی سالها پیش توسط یک شرکت بیرونی به صورت سفارشی ساخته شده بود باعث شده بود که هیچکس داخل ماکروسافت نفهمه که توی کدهای بازی چی میگذره و همچنین بیشتر کد حتی کامنت گذاری هم نشده بود. خلاصه اینکه ما هرکاری کردیم نفهمیدیم که سیستم تشخیص برخورد درون بازی چرا کار نمیکنه. یا درستر اینکه که بگم اصلا نتونستیم سیستم برخورد بازی رو به پیدا کنیم.

و سپس با توجه به میلیون‌ها خط کدی که از ویندوز xp ۳۲ بیتی مجبور بودیم بررسی کنیم و به و به نسخه ۶۴ بیت بیاریم، تصمیم گرفتیم از شرش خلاص بشیم و به طور کلی بیخیال بشیم.

خیلی‌ها پس از متوجه شدن این قضیه از ماکروسافت درخواست اپن سورس کردن بازی رو دادن اما ماکروسافت جواب داد که صاحب سورس کد این بازی یک شرکت دیگه هست و ماکروسافت فقط حق انتشار بازی رو داره. پس برای اپن سورس کردن بازی باید برید و از اونها درخواست کنید.

البته نا گفته نماند که سال‌ها بعد کسی پیدا شد و نسخه ای سالم از این بازی رو تبدیل کرد و بیرون داد که در اینجا میتونید اون رو دانلود کنید و با این بازی تجدید خاطره کنید.