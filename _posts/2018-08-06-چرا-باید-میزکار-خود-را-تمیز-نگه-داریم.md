---
layout: post
title: 'چرا باید میز کار خود را تمیز نگه داریم؟'
img: posts/2018-08-06-organized-desk.jpg
description: 'چرا باید میز کار خود را تمیز نگه داریم؟ تمیز نگه میز کار اساسا باعث بالا رفتن کارایی شما در تمامی اموری میباشد که انجام میدهید. اگر کاری که انجام میدهید نیازمند تمرکز است، اهمیت مرتب بودن میز کار برای شما دو چندان میشود.'
date: 2018-08-06 08:45 +04:30
categories: [روزانه]
---

اغلب ما ممکن است به علت شغلی که داریم روزانه ساعت‌های زیادی را پشت میز بگذرانیم. من هم به عنوان یک شخص که زندگی‌ حرفه‌ای ام در گرو کار کردن با رایانه است، از این قائده مستثنی نیستم. از روزی که به یاد دارم، به عنوان یک شخص کمال‌گرا، علاقه عجیبی نسبت به نظم در من موج میزند. وقتی قرار است پشت میزم بنشینم و شروع به کار کنم، اگر در روز قبل میز خود را مرتب نکرده باشم، حتما چند دقیقه ابتدایی را به مرتب کردن وسایل روی میز میگذرانم. چه بسا حتی صفحه دسکتاپ رایانه‌ام را هم شروع به مرتب کردن کنم، انگار که اگر هرچیز در سر جای خوش قرار نداشته باشد، نمیتوانم کارم را شروع کنم. اما این علاقه عجیب و افراطی، به طور ناخود آگاه برای من هدیه‌ای به همراه داشته است که معتقدم برای هر شخص پشت میز نشینی واجب است. به گفتی اکثر افرادی که در حرفه خود موفق هستند، یک میز مرتب، بهترین محیط ممکن را برای انجام کار‌های روزانه فراهم میکند.

نتیجه [یک نظرسنجی](http://multivu.prnewswire.com/mnr/officemax/46659/docs/46659-NewsWorthy_Analysis.pdf) در سال ۲۰۱۱، نشان میدهد که ۹۰ درصد شهروندان ایالات متحده اعتقاد دارند که بی نظمی تاثییری منفی بر عملکرد آنها داشته است. علاوه بر این دلایلی وجود دارد که هرکدام از آنها به تنهایی بهانه خوبی است برای اینکه میزکار خود را مرتب نگه دارید.



### یک میز کار مرتب، نشان دهنده حرفه‌ای بودن شماست

فرقی نمیکند که شما ترجیه میدهید در پیش خودتان، همکارتان، رئیس و یا مشتریان‌ کسب کارتان حرفه‌ای جلوه کنید، در هر صورت یک میز کار ساده و مرتب، از الزامات حرفه‌ای بودن است. هیچ کس با دیدن یک میز کار نامرتب احساس خوبی را دریافت نمیکند. برای راحت بودن مدیریت میز کارتان، بهتر است تعداد وسایلی که روی آن دارید را به حداقل برسانید، در این حالت تنها به وسایلی که در لحظه نیاز دارید دسترسی دارید و چیزی نمیتواند فکر شما را به خودش مشغول کند

### با یک میز کار مرتب، کمتر مضطرب خواهید شد

فرقی نمیکند که چقدر فشار کاری در این برهه زمانی بر شما وجود داشته باشد، یک میز کار نامرتب در هر صورت هیچ کمکی به شما نخواهد کرد. وقتی هرج و مرج در اطراف شما باشد، فرار کردن در از تشویش روزانه کاری ناممکن است. تنها چیزی که شما در اوقات سخت نمیخواهید این است که با شلوغی اطراف خود بیشتر درگیر شوید و فکرتان بیش از پیش غرق چیز‌های بیهوده شود.

### کارهای مهم خود را فراموش نخواهید کرد

با یک میز‌کار مرتب تنها چیزی که برای یاد‌اوری کارهای مهم نیاز دارید، یک دفترچه یاداشت روزانه و یا چسباندن یاداشت‌های کوتاه است. زیرا با مرتب بودن میزکار تمامی اقلام ضروری جلوی چشم شماست و چیزی غیر مهمی نمیتواند توجه شما را به خودش در گیر کند. اما فرض کنید که یک میز کار نامرتب با وسایل غیر ضروری دارید. در این صورت اگر تمام آن‌را هم با یاداشت‌های مهم پر کنید باز ممکن است چیزی را از قلم بیاندازید، زیرا اقلام دیگر روی میز، قسمتی از تمرکز شما را به خود اختصاص میدهند.

### در وقت خود صرفه جویی خواهید کرد

 هیچکس دوست ندارد هنگامی که دنبال یک برگه به خصوص و یا یک فایل در رایانه‌اش میگردد سر در گم شود. شاید برای شما هم پیش آمده باشد که برگه‌ای مهم بر روی میز شما بوده است و هنگامی که به آن نیاز داشتید آن را نمی‌یافتید.برای افرادی همچون من که با رایانه سر و کار داریم، این نکته علاوه بر میز کار فیزیکی در دنیای واقعی، شامل میز کار مجازی هم میشود. شاید با خود بگویید که من وقت این را نداریم که میز خود را مرتب کنم. اما اگر تنها به همین یک نکته توجه کنید، درمیابید که با یک میز مرتب، حتی ممکن است وقت بیشتر و اعصاب بهتری برای شما باقی بماند.

شاید من هم روز‌هایی باشد که میز کارم خیلی مرتب نباشد، اما تا حداقل به خاطر موارد بالا، سعی میکنم تا حد ممکن آن‌را تمیز و مرتب نگه دارم. زیرا بدون وجود نظم، هیچگاه نمیشود به دنبال موفقیت بود.