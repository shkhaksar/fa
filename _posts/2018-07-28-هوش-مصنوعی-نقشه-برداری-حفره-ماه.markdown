---
layout: post
title: 'استفاده از هوش مصنوعی برای تهیه نقشه‌ از حفره‌های ماه'
img: posts/2018-07-28-eclipse.jpg
date: 2018-07-28 20:00:00 +04:30
categories: [هوش مصنوعی]
---
به مناسبت [خسوفی](https://fa.wikipedia.org/wiki/ماه‌گرفتگی) که گذشت، همه اخبار دیروز و امروز متمرکز بر روی ماه، تنها قمر زمین، بود، به طوری که هر کس در اطراف خود، شاهد چند نفر بود که با دوربین ها و تلسکوپ‌های خود به آسمان خیره شده بودند. پدیده ماه گرفتگی کامل، پدیده نادری است که ممکن است یک انسان در طول حیات خود، تنها یکبار شاهد آن باشد. خصوصا در مورد رویداد دیروز، که از منظر دیگری شاید خاص تر هم بود، زیرا به عنوان طولانی ترین خسوف قرن شناخته شد و دیدن پدیده ماه خونین به آن لذتی دو چندان داده بود. علاوه بر این، بارش همزمان شهاب‌ها و قرار گرفتن مریخ ([بهرام](https://fa.wikipedia.org/wiki/مریخ)) در کنار منظره کسوف، به آن اهمیت بیشتری بخشیده بود.

از این رو افراد بسیاری وجود دارند که دوست دارند از این پدیده زیبا عکس‌های یادگاری بگیرند و در شبکه‌های اجتماعی به اشتراک بگذراند. بعضی از این عکس‌ها با استفاده از تلسکوپ و دوربین‌های بسیار قوی ای گرفته میشوند که کیفیت بسیار قابل قبولی دارند. اما این عکس‌ها علاوه بر ثبت این پدیده زیبا کاربرد‌های دیگری هم میتواند داشته باشد. چندی پیش جمعی از محقیقن در دانشگاه تورنتو کانادا سیستمی را طراحی کردند که با استفاده از هوش مصنوعی و عکس‌های گرفته شده از ماه، توانست تنها در عرض چند ساعت، از حفره‌های ماه نقشه‌برداری کرده و تعداد و اندازه آنها را با دقت بسیار بالایی به دست آورد. همچنین بد نیست بدانیم که هزاران حفره‌ بر روی ماه وجود دارد که قدمت بعضی از آنها به میلیون‌ها سال پیش میرسد.

این سیستم هوش مصنوعی توانست با دقت مناسب و در زمانی معقول، نزدیک به ۶۰۰۰ حفره جدید را تشخیص دهد و از آنها نقشه درستی تهیه کند. به طور سنتی برای انجام این کار باید عکس‌های ماه را یکی پس از دیگری برسی کرد، تعداد حفره‌های آن را به طور دستی شمرد و اندازه آنها را بر حسب اندازه عکس و اندازه ماه در آن عکس، تخمین زد. برای تهیه این سیستم، تیم تحقیقاتی ابتدا با استفاده از عکس‌های از پیش گرفته شده و بررسی شده از ماه که دو سوم سطح ماه را پوشش میدادند، یک شبکه عصبی را آموزش دادند، سپس با استفاده از عکس‌هایی که یک سوم باقی مانده از سطح ماه را پوشش میداد، دقت این سیستم را اندازه گیری کردند. در نهایت این سیستم توانست با دقت ۹۲ درصد، تمامی حفره‌های موجود در عکس‌ها تنها پس از چند ساعت محاسبه تشخیص دهد.

نتیجه نهایی این بود که بیش از ۶۰۰۰ هزار حفره‌جدید بر روی سطح ماه کشف شد. جالب تر از آن استفاده این سیستم برای شناسایی حفره‌های سطح مریخ بود، زیرا مریخ، سطحی کاملا متفاوت و منحصر بفرد در مقابل ماه دارد.

[منبع](https://utsc.utoronto.ca/news-events/breaking-research/new-technique-uses-ai-locate-and-count-craters-moon)